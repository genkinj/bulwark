---
title: "姜濤親回《星島頭條》獨家直擊榮升「P牌仔」自爆即睇法拉利 笑言如不能1 take pass好樣衰"
date: "2025-02-07 18:15:55"
summary: "姜濤榮升「P牌仔」自爆即睇法拉利 笑言如不能1 take pass好樣衰       MIR..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![姜濤榮升「P牌仔」自爆即睇法拉利 笑言如不能1 take pass好樣衰](https://image.stheadline.com/f/680p0/0x0/100/none/aa7851bf403e0152fa77b33fadd51c4e/stheadline/inewsmedia/20250207/_2025020717590569623.jpg)

姜濤榮升「P牌仔」自爆即睇法拉利 笑言如不能1 take pass好樣衰




MIRROR 成員姜濤、Edan （呂爵安）、Jer (柳應廷) Tiger (邱傲然)  昨晚（年初九）合體跟MIRO們一齊開zoom 賀蛇年，而剛剛榮升做P牌仔的姜濤，在直播中亦有提到學車點滴，更自爆考到車牌後即睇法拉利。

Edan笑稱點會唔記得姜濤
-------------

《星島頭條》前天（5日） 獨家直擊姜濤考車牌，極有天份的他成功一take pass，昨天姜濤在直播中就與幾位隊友分享點滴。姜濤透露大概上了十多二十堂才去考試，Tiger 就搞笑問姜濤覺得考官有否認出他的身份，Edan 即謂：「點會唔認得佢，有邊個唔認得姜濤？」Tiger又謂：「可能好早 ，佢未瞓醒」而姜濤就笑笑口表示：「我考之前已經有考官喺度討論我係邊一日嚟考試，我估你哋應該都係。」他續指：「我都話如果我唔一take pass，你哋兩個都係一take pass，我好樣衰。」
 ![姜濤、Edan、Jer、Tiger 昨晚（年初九）合體跟MIRO們一齊開zoom 賀蛇年。](https://image.hkhl.hk/f/1024p0/0x0/100/none/d3e96cf80405797b797c7cf3d78cf8be/2025-02/WhatsApp_Image_2025-02-07_at_5_18_21_PM_2_.jpeg)


姜濤、Edan、Jer、Tiger 昨晚（年初九）合體跟MIRO們一齊開zoom 賀蛇年。



 ![4子再即場示範影硬照，姜濤同Tiger好Sweet啵！](https://image.hkhl.hk/f/1024p0/0x0/100/none/4bc4ebd2ed6fe4ff911ab38ac96d5993/2025-02/WhatsApp_Image_2025-02-07_at_5_18_21_PM_3_.jpeg)


4子再即場示範影硬照，姜濤同Tiger好Sweet啵！



 ![Edan好猴擒！](https://image.hkhl.hk/f/1024p0/0x0/100/none/692e67e969f7a1941b3cf0374d744dc1/2025-02/WhatsApp_Image_2025-02-07_at_5_18_22_PM_1_.jpeg)


Edan好猴擒！



 ![姜濤差點錫到 Jer 的面頰。](https://image.hkhl.hk/f/1024p0/0x0/100/none/81827c8ebe66004ee0212435cb1fc7fb/2025-02/WhatsApp_Image_2025-02-07_at_5_18_22_PM.jpeg)


姜濤差點錫到 Jer 的面頰。



 ![Jer派利是](https://image.hkhl.hk/f/1024p0/0x0/100/none/edd7fb2dec293052c7d6f99d483c6664/2025-02/WhatsApp_Image_2025-02-07_at_5_18_20_PM_1_.jpeg)


Jer派利是



 ![當然唔少得剛剛考獲車牌的姜濤。](https://image.hkhl.hk/f/1024p0/0x0/100/none/7cdb6b0b09feb7f09fbeab9f98a980c9/2025-02/WhatsApp_Image_2025-02-07_at_5_18_20_PM.jpeg)


當然唔少得剛剛考獲車牌的姜濤。



 ![Edan個封係金色利是，好搶眼！](https://image.hkhl.hk/f/1024p0/0x0/100/none/5720c6d280e5bef7f216c226e68b1cee/2025-02/WhatsApp_Image_2025-02-07_at_5_18_21_PM_1_.jpeg)


Edan個封係金色利是，好搶眼！



 ![仲有Tiger](https://image.hkhl.hk/f/1024p0/0x0/100/none/1a5a627e79ca34c05c26146f90a06b9c/2025-02/WhatsApp_Image_2025-02-07_at_5_18_21_PM.jpeg)


仲有Tiger



 ![姜濤當日到場後先與學車師傅出車練了幾個圈。](https://image.hkhl.hk/f/1024p0/0x0/100/none/cd6c7e7620860230217d1e6aa7e4ec87/2025-02/20250205161441.jpg)


姜濤當日到場後先與學車師傅出車練了幾個圈。



 ![姜濤當日到場後先與學車師傅出車練了幾個圈。](https://image.hkhl.hk/f/1024p0/0x0/100/none/5e6c4156a78df01928c1357fc2395a9f/2025-02/20250205161443.jpg)


姜濤當日到場後先與學車師傅出車練了幾個圈。



 ![姜濤好叻仔1 Take Pass！](https://image.hkhl.hk/f/1024p0/0x0/100/none/013eb766810aa652328fad521c45b18a/2025-02/20250205161558.jpg)


姜濤好叻仔1 Take Pass！



 ![姜濤好興奮。](https://image.hkhl.hk/f/1024p0/0x0/100/none/7d86c8cdb8d5c7b93709204289fbc440/2025-02/20250205161650.jpg)


姜濤好興奮。



 ![姜濤和考官閒談。](https://image.hkhl.hk/f/1024p0/0x0/100/none/a20a6ff5e351f46dfc3a028bc4d0ab19/2025-02/20250205161930.jpg)


姜濤和考官閒談。



 ![姜濤傾得好開心。](https://image.hkhl.hk/f/1024p0/0x0/100/none/662902ebc8ddffb52a3b8a2ed76d81e9/2025-02/20250205162014.jpg)


姜濤傾得好開心。



 ![姜濤好叻仔啊！](https://image.hkhl.hk/f/1024p0/0x0/100/none/ffef3649bc01f6e99ed39ab95ac30131/2025-02/IMG-20250205-WA0011.jpg)


姜濤好叻仔啊！



 ![姜濤操車操到熟先去考試。](https://image.hkhl.hk/f/1024p0/0x0/100/none/83849cefa801a92b3230d942cb0f6879/2025-02/IMG-20250205-WA0013.jpg)


姜濤操車操到熟先去考試。




姜濤自爆睇法拉利
--------

Edan 再追問姜濤：「有冇鍾意咗揸車，因為我記得你去學嘅時候，你係話其實冇乜興趣揸車。」姜濤就表示：「本身考之前（pass之前），係覺得未必會買車嘅，但考到之後…（Tiger : 可能佢已經買咗）唔係咁又冇，但係當有咗車牌之後就好似想買。」而剛考到P牌仔僅一日的姜濤更自爆有睇法拉利，「我係有睇法拉利嘅，因為我好奇，我以前冇關心啲車，咁我就去睇，法拉利係幾多錢呀？有啲咩又係幾錢呀？」

193被4子串爆：揸法拉利嘅時候小心
------------------

說到法拉利， 郭嘉駿（193）躺着也中搶，由於193去年曾駕著法拉利倒車時撞到途人，向來搞笑擔當的Edan立即提醒姜濤笑謂：「揸法拉利嘅時候小心啲囉，特別係倒後嘅時候！」姜濤即向着鏡頭說：「佢哋呀，唔關我事呀193」其後，四子再即場示範影硬照時，超近距離面對面的場景，姜濤更差點錫到 Jer 的面頰，相當搞笑，現場氣氛非常熱鬧。

[stheadline](https://std.stheadline.com/realtime/article/2051431/即時-娛樂-姜濤親回-星島頭條-獨家直擊榮升-P牌仔-自爆即睇法拉利-笑言如不能1-take-pass好樣衰)
