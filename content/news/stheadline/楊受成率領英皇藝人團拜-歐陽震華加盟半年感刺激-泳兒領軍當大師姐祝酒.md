---
title: "楊受成率領英皇藝人團拜 歐陽震華加盟半年感刺激 泳兒領軍當大師姐祝酒"
date: "2025-02-07 16:21:14"
summary: "楊受成率領英皇藝人團拜 歐陽震華加盟半年感刺激 泳兒領軍當大師姐祝酒       英皇娛樂昨..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![楊受成率領英皇藝人團拜 歐陽震華加盟半年感刺激 泳兒領軍當大師姐祝酒](https://image.stheadline.com/f/680p0/0x0/100/none/96a9ccb8ffd46597cadc93e75944ae03/stheadline/inewsmedia/20250207/_2025020715332010704.jpg)

楊受成率領英皇藝人團拜 歐陽震華加盟半年感刺激 泳兒領軍當大師姐祝酒




英皇娛樂昨晚（6日）舉行新春團拜晚宴，集團主席楊受成博士率領旗下藝人包括：泳兒、歐陽震華、VIVA、周家怡、溫碧霞、陳國邦、楊天宇、曾傲棐、艾妮、洪助昇等出席，加上霍汶希助陣，現場星光熠熠。英皇眾同門藝人難得相聚，大家都把握機會合照，去年由英皇電影開拍的《破•地獄》大收1億6000多萬，成香港史上最強電影，老闆楊博士眼光獨到，更即場舉行抽獎環節，氣氛熱鬧。

歐陽震華蛇年願望：最重要係冇疾病
----------------

而去年簽約英皇娛樂的歐陽震華，首次參加公司的新春團拜，他說：「好開心，因為我好多年冇參與類似嘅活動，以前喺TVB好似冇呢個環節，團拜就有，但一齊食飯就冇。」歐陽震華指最興奮的是入了新公司後，做了一些他從沒做過的事：「第一年入公司，舊年六月開始到而家過咗半年，我覺得呢半年好刺激，刺激嘅係我做咗啲以前咁多年都冇做過、或者冇人搵我做過、甚至係自己冇諗過我會做到嘅事。」歐陽震華口中所說的就是參與了內地歌唱節目《聲生不息》，他坦然當時十分緊張，「我怕失禮公司、失禮香港演員。一唱完我問公司同事有冇走音。」至於蛇年願望，歐陽震華說：「希望大家都身體健康，日日都開開心心，最重要係冇疾病、冇戰爭。」
 ![英皇娛樂昨晚舉行新春團拜晚宴。](https://image.hkhl.hk/f/1024p0/0x0/100/none/f29b0cd48dd3f7d04968cd5496d12b54/2025-02/3_1_46.png)


英皇娛樂昨晚舉行新春團拜晚宴。



 ![集團主席楊受成博士率領旗下藝人包括：泳兒、歐陽震華、VIVA、周家怡、溫碧霞等，好熱鬧。](https://image.hkhl.hk/f/1024p0/0x0/100/none/9ec772b668dfa2e03c2d92869bf716b0/2025-02/4_1_25.png)


集團主席楊受成博士率領旗下藝人包括：泳兒、歐陽震華、VIVA、周家怡、溫碧霞等，好熱鬧。



 ![眾人一起說賀年祝福。](https://image.hkhl.hk/f/1024p0/0x0/100/none/6f46c2301752fca2a3c2218770c6d236/2025-02/DSC09017_2.JPG)


眾人一起說賀年祝福。



 ![藝人們難得相聚，大家都把握機會合照。](https://image.hkhl.hk/f/1024p0/0x0/100/none/c09bbd6c9a51e320b6aa2be8106721cc/2025-02/DSC09021_2.JPG)


藝人們難得相聚，大家都把握機會合照。



 ![楊博士祝各位食得開心，玩得開心！](https://image.hkhl.hk/f/1024p0/0x0/100/none/ee5b20dcb3b4ace993ae2f5d0b53dbbc/2025-02/2_1_23.png)


楊博士祝各位食得開心，玩得開心！



 ![楊博士送祝福予一班同事和藝人，現場Mani霍汶希助陣。](https://image.hkhl.hk/f/1024p0/0x0/100/none/47760e63cd82a0351b2d053a5968eead/2025-02/590_.jpg)


楊博士送祝福予一班同事和藝人，現場Mani霍汶希助陣。




泳兒趁機宣傳新歌
--------

而今次領軍當起大師姐的泳兒則說：「我今年比較主動，即刻衝出去派利是，同埋我屬狗，今年行運！哈哈。」日前推出新歌《無糖可樂》的泳兒，在團拜晚宴上全程用「無糖可樂」祝酒，趁機宣傳新歌，非常醒目。

[stheadline](https://std.stheadline.com/realtime/article/2051391/即時-娛樂-楊受成率領英皇藝人團拜-歐陽震華加盟半年感刺激-泳兒領軍當大師姐祝酒)
